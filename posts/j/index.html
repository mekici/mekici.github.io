<html>
<head>
     <meta charset="UTF-8">
     <meta name="viewport" content="width=device-width, initial-scale=1.0">
     <meta http-equiv="X-UA-Compatible" content="ie=edge">
     <title>Murat Ekici</title>
     <link rel="stylesheet" href="/css/style.css" />
     <link rel="stylesheet" href="/css/fonts.css" />
</head>
<body>
     
<nav>
    <ul class="menu">

      <li><a href="/">Home</a></li>

      <li><a href="/about/">About</a></li>

      <li><a href="/teaching/">Teaching</a></li>

      <li><a href="/posts/">Blog</a></li>

    </ul>
    <hr/>
</nav>


     <div style="margin:25px;">
          <h2>Ensuring student engagement online. Tips and strategies.</h2>
          <div style="color:grey; font-size:16px;">Monday, Mar 1, 2021</div>
          <div style="color:grey; font-size:16px;">Author: Murat Ekici</div>
          <div style="font-size:18px;"><p>BİLİŞSEL ETNOGRAFİ</p>
<p>Bilişsel Etnografi, Ed Hutchins tarafından belirli şartlar altında uzman davranış ve düşüncelerinin incelenmesi yoluyla bilişsel etkinliğin geliştirilmesi ve desteklenmesi amacıyla tasarlanan  bir yöntemdir. Hutchins (1995) araştırmasında, pilotları normal çalışma ortamları olan kokpitler içinde gözlemleyerek Cognition in the Wild isimli kitabında dokümente etmiştir.  Bilişsel etnografi araştırmalarının temel amacı, bilişsel etkinliklerin gerçek dünya bağlamında nasıl gerçekleştirildiği konusuna ışık tutulmasıdır(Williams, 2012). Yöntem, gerekçelendirme, karar alma ve problem çözme gibi durumsal bilişsel etkinliğe ilişkin kayıtların detaylı mikro analizini içermektedir(Williams, 2012).   Hem formal hem de informal öğrenmenin araştırılması için uygun bir yöntemdir (Williams, 2006). Metodolojik bir yaklaşım olarak bilişsel etnografi, bilişin kurallar, roller, ilişkiler, dil ve koordine edilmiş etkinlikler yoluyla dağıtılığını ve nesneler ile somutlaştırılabildiğini varsayar (Dubels, 2008). Bu nedenle yöntem, ayrıca dijitalleştirilmiş olsun ya da olmasın oyunlar, modeller ve simülasyonlar gibi etkinlik sistemlerinin araştırılması için etkili bir yoldur.</p>
<p>Etnografinin diğer türleri gibi bilişsel etnografi de bir uygulama topluluğu içerisinde gerçekleştirilen katılımcı gözlemi temel alır.  Bir topluluk içerisinde üyeler tarafından oluşturulan anlamın açıklanması amacıyla doğal olarak gerçekleşen etkinliklerin gözlenmesi, eserlerin toplanması ve analizi, katılımcılarla gerçekleştirilen görüşmeleri vb. içerir. Fakat bilişsel etnografi, bunun da ötesine geçerek üyelerin bilişsel etkinlikleri gerçek dünya bağlamında nasıl yerine getirdiği ve etkinliğin gerçek kesitlerinde/bölümlerinde/kısımlarında anlamı nasıl oluşturdukları gibi süreçlerin anlaşılmasını amaçlar. Sosyal, maddesel ve kavramsal kaynakların basit bir şekilde anlatılmasından çok bilişsel etnografi, üyelerin gerçek-dünya bağlamındaki sorunlarla başa çıkmak için bu kaynakları nasıl kullandığının, nasıl koordine edildiğinin ve bu etkileşimlerin sonucunda hani karmaşık özelliklerin ortaya çıktığının anlamaya çalışır. Kültürel bir etkinliğe ait genel betimlemeler yapmaktansa etkinliğin gerçek örneklerinde an be an neler olduğuna dair zengin detaylar sağlar. Bu yolla bilişsel etnografi, bilişin dağıtık bir süreç olarak analizini destekler. Bilginin sistem boyunca nasıl aktığını/dolaştığı , çeşitli temsiller/anlatımlar içerisinde temsillerin nasıl oluşturulduğu,  ölçümlerin/hesaplamaların nasıl yapıldığı, birey, grup ya da  dünyanın bilgisel durumlarını korumak/sürdürmek için nasıl adapte oldukları vb.  türden sorular ancak etkinliğin gerçek dünyada yakından ve detaylı analizi yoluyla cevaplanabilir (Williams, 2004).</p>
<p>Geleneksel formunda etnografi araştırmaları, topluluk üyelerinin içinde yaşadığı kültürel bağlamda dünyanın nasıl göründüğünün öğrenilebilmesi için araştırmacının araştırılan toplulukla yaşamasını, dilini öğrenmesi ve topluluğun yaptığı şeyleri yapmasını gerektirir(Fetterman, 1998). Bilişsel etnografi aynı protokolü takip ederken amacı bilişsel süreçleri ve bağlamı birlikte anlaşılmasıdır. Bu iki öğrenin birlikte araştırılması ise psikoloji ve antropoloji seçeneklerinden birisini seçmeye olan zorunluluğu ortadan kaldırmayı amaçlar (Dubbels, 2011). Bilişsel etnografi, geleneksel etnografiyi temel almakta fakat çeşitli farklılıklar barındırmaktadır. Williams’ (2006) göre bu farklar şöyle sıralanabilir;</p>
<p>•	Geleneksel etnografi kültürel bir grubun oluşturduğu anlamı incelerken bilisel etnografi bu anlamların nasıl oluşturulduğuyla ilgilenmektedir.<br>
•	Geleneksel etnografya araştırmacıları grup üyeleriyle akrabalık ilişkilerini nasıl anladıklarını ve bu anlayışın topluluklarının organizasyonunu ve işleyişi üstündeki etkilerini ortaya çıkarmak için akrabalık ile ilgili kavramlar hakkında görüşme yapabilirler.<br>
•	Bilişsel etnografi araştırmacıları ise değerli kaynakların kullanımı gibi akrabalık ilişkileri tarafından belirlenen bir olayın bölümlerini(episode) kaydederek analiz eder, akrabalık ilişkisi-kültürel modellerinin grup karar alma süreçlerinde nasıl kullanıldığını anlamaya çalışır.<br>
•	Geleneksel etnografya grup üyelerinin dünyalarını oluşturan materyal ve kavramsal kaynakları tanımlarken bilişsel etnografi bu kaynakların kültürel etkinliklerde nasıl işe koşulduğu ile ilgilenir.<br>
•	Geleneksel etnografi kültürel grupları tanımlayan düşünce yollarına, insan deneyimindeki çeşitliliğe ve bizi insan yapan ortak öğelere ışık tutar. Bilişsel etnografi ise sürece odaklanarak bir eylemin gelişimini ve farklı zaman ölçeklerine yayılan diğer sosyo-kültürel süreçlerle ilişkisini  an be an izler.<br>
•	Geleneksel etnografi bilgiyi, bilişsel etnografi bilginin nasıl oluşturulduğu ve kullanıldığını betimler.\</p>
<p>Geleneksel ve bilişsel etnografi arasındaki karşıtlıklar birinin diğerinden farklı olduğu anlamına gelmez. Etnografi ve bilişsel etnografi gibi gözlemsel teknikler  ilişkileri ve etkileşimi gerçekleştiği bağlam içinde tanımlamayı ve izlemeyi hedefler. Başarılı bir bilişsel etnografi geleneksel etnografiden bağımsız ve uzun zamandır kullanılan katılımcı gözlem, görüşme, eser(artifact) analizi yöntemlerini kullanarak ve bir eylemin/etkinliğin belirli bölümlerinin analizi ve yorumlanması yoluyla bilgi tabanını inşa eder. Bilişsel etnografi, etnografik araştırmaları süreç analizi açısından genişletirken/geliştirirken, geleneksel etnografi bilişsel etnografiyi beslemektedir.</p>
<p>Ball ve Omerod’a göre (2000) geleneksel bir etnografik araştırma aşağıdaki 10 özellik ile karakterize edilebilir:</p>
<ol>
<li>Durumsallık (Situatedness): veri katılımcı gözlemci tarafından günlük hayat bağlamında toplanılır.</li>
<li>Zenginlik(Richness): gözlemci görüşmeler, takım tartışmaları, tesadüfi sohbetler, dokümanlar ve sözel olmayan etkileşimler gibi farklı kaynaklardan  davranışın bütün göstergelerini araştırır.</li>
<li>Katılımcı otonomisi(Participant autonomy): gözlenenler önceden tanımlanan, katı kurallara uymak zorunda değildir.</li>
<li>Açıklık(Openness): gözlemci çalışma sürecinde ortaya çıkabilecek yeni ve beklenmeyen durumlara açıktır.</li>
<li>Kişiselleştirme (Personalization): Gözlemci, verilerin toplanmasında ve analizinde karşılaştığı durumlarla ilgili duygularını not eder.</li>
<li>Yansıyabilirlik (Refexivity): Gözlemci, gözlenenin bakış açısının anlaşılması için yansıtıcı ve empati kuran bir duruş sergiler. Gözlemci gözlenen davranışları üstündeki etkisini elimine etmeye çalışmaktansa dikkate alır.</li>
<li>Öz-yansıtma (Self- reflection): Gözlemci kendisinin ait olduğu geleneğin yorumlayıcı etkisini kabul eder/ dikkate alır.</li>
<li>Yoğunluk(Intensity): Gözlemler yoğun ve uzun döneme yayıldığı için gözlemci gözlenen ortamın devam eden kültürünün bir parçası olmalı onuna çevrelenmelidir.</li>
<li>Bağımsızlık(Independence): Gözlemci daha önce belirlenen hedefler, kavramlar ya da teorilerle sınırlandırılmamalıdır.</li>
<li>Tarihsellik(Historicism): Gözlemci gözlemlerini kültürel ve tarihsel ögelerle temellendirir.</li>
</ol>
<p>Bilişsel etnografi ise üç temel temel özellik ile tanımlanabilir. İlki, yöntem durumsal bir etkinliği zamana bölünmüş parçalarını baz alan küçük ölçekli veri toplamaya dayanmaktadır. Bu ise, geleneksel etnografinin yoğunluk ilkesine karşı çıkan gözlemsel belirginlik gösterir. ikincisi yöntem bir şekilde amaçlıdır. Bu yüzden geleneksel etnografinin açıklık ve bağımsızlık gibi özellikleri ile çelişir. Üçüncüsü yöntem, gözlemlerin farklı gözlemciler , veri setleri ve yöntemler aracılığıyla doğrulanması anlamında doğrulanabilirliğe güçlü bir şekilde vurgu yapmaktadır. Bu durum geleneksel etnografinin kişiselliği ile çelişmekte, aynı zamanda en azından verilerin toplanmasında ve analizinde yansıtma anlamında araştırmacının rolünü açıklamasını gerektirmektedir(Ball ve Omerod, 2000).</p>
<p>Etnografik kanıtlar katılımcı gözlem, görüşmeler, eser analizi ve benzeri yöntemlerle toplanarak video verilerinin doğru yorumlanmasını sağlamak için kullanılır. Temel amaç, bilişsel etkinliklerin gerçekte nasıl tamamlandığı, hangi kaynakların kullanıldığı, bu kaynakların birbirleriyle nasıl eşgüdümlü hale getirildiği, hangi değişim ve uyarlamaların yapıldığının açıklamasıdır. Etkinliğin analizi, bireylerin içsel bilişinde nelerin olup bittiğine dair tahminler için bir dayanak sağlar(Williams, 2012).
Bir araştırma yöntemi olarak bilişsel etnografi, bilişsel bilimlerde çeşitli anahtar rollere sahiptir(Hutchins, 2003). Yöntem bilişsel süreçlerin gerçek dünyada nasıl iş gördüğünü açığa çıkarmayı hedeflemektedir. Bilişsel etnografi hangi soruların ilişkili olduğunun  belirlenmesi ve laboratuvar araştırmalarında kullanılmak üzere daha gerçekçi ve kültürel olarak uygun görevlerin geliştirilmesi yoluyla deneysel araştırmalara ekolojik geçerlik sağlayabilir(Williams, 2006). Bilişsel etnografi diğer yöntemlerle araştırılması zor önemli soruları adresler. Bunlardan en önemlileri, bilişin materyal ve sosyal ortam içine nasıl gömüldüğü,  bilişsel süreçlerin nasıl organize edildiği ve bu süreçlerin nasıl sonlandırıldığıdır(Williams, 2004).</p>
<p>Etnografi, teknolojik ürünlerin geliştirilmesinde kullanılan hedef-yönelimli insan faktörü araştırmalarına uygun değildir. Bunun üç ana nedeni bulunmaktadır. Bunlardan ilki etnografik verilerin elde edilmesinde yoğunluktur ki, katılımcı gözlemine dayanan ve bazen yıllar süren bu veri toplama süreci  çoğu proje için maliyet-etkin ya da olası değildir. İkincisi hikaye anlatımı etrafında şekillenen veri analizinin doğrulanmaya kapalı yapısıdır. Üçüncüsü, entnografik verinin bağımsızlığı, belirli araştırma hipotezlerinin ya da kuramsal kavramların test edilmesinden çok ilgi odağındaki temaların ışığında ortak (kolektif) davranışların  geniş ölçekte tasvirini temel alan analizleri gerektirmektedir. Sonuç olarak Bilişsel Etnografi, bilişsel araştırmalar için etnografik yaklaşımını özelliklerinden bir kısmını benimseyerek ve bilinçli bir şekilde diğer özelliklerini saf dışı bırakan bir yöntemdir. Bilişsel etnografi, gömülü teori (grounded theory) yaklaşımlarının aksine doğrulanabilirliğe ağırlık vermektedir. Çünkü amaçlılık özelliği nesnel ampirik doğrulamanın anahtar konumda olduğu hipotetik-tümden-gelimci araştırma geleneğinin içinde yer almaktadır. Dahası bilişsel araştırmalarda kullanılan bir takım metodolojilerin bir etnografik yöntem ile yapılan gözlemlerin doğrulanması amacıyla birlikte kullanılması faydalıdır(Ball ve Omerod, 2000).</p>
<p>Bilişsel etnografi durumsal etkinliğin araştırılması amacıyla kullanılan bir araç olduğu için özellikle gerçek dünya bağlamında öğretimin doğasının araştırılması için uygundur(Williams, 2006). Öğretimin an be an nasıl geliştiği, çeşitli materyallerin ve kavramsal kaynakların nasıl kullanıldığı, öğretimin bilişsel, sosyal ve kültürel süreçlerle ilişkisi dijital video ve analiz araçları kullanılarak bilişsel etnografi ile araştırılabilir.</p>
<p>Gerçekte ne olduğunun detaylı analizini amaçladığı için bilişsel etnografi, etkinliğin bölümlerinin kaydedilmesinde ve analizinde dijital teknolojilerden faydalanır. Dijital video etkileşimin karmaşık detayların incelenmesi ve farklı zaman dilimlerindeki örüntülerin belirlenebilmesi için etkinlğin detaylı bir şekilde kaydedilmesine, tekrar tekrar farklı hızlarda izlenmesine olanak tanır. Bilgi işlemsel araçlar belirli teorik soruların cevaplanması amacıyla yapılacak analizler için verinin farklı formlarını sağlar. Dijital medya verinin farklı araştırmacılar arasında paylaşılmasını ve aynı zamanda bilimin dağıtık bir girişim olarak ilerlemesini destekler(Williams, 2004).</p>
<p>Çoğu bilişsel etnografi araştırması araştırılan olguya odaklanan kayıtların mantıklı ve makul kullanımını gerektirir. Bu ise, anahtar olgunun yakalanamaması ile büyük oranda ilişkisiz veri içinde kaybolma gibi iki eş tehlike arasındaki yolda yürümek gibidir. Bilişsel etnografi araştırmalarında araştırmacı, nelerin kayıt altına alınacağına dair kararlar verir çünkü her şeyin kaydedilmesi şu nedenlerle doğru bir strateji değildir:</p>
<p>•	Hızlı bir şekilde büyük ölçekte veri üreterek araştırmacının hedeflenen içeriği bulmasın ve ayrıştırmasını zorlaştırır<br>
•	Dikkatin ve çabanın büyük oranda kayıt işlemine yönlendirilmesi video verisinin yorumlanması için gerekli olan etnografik katılıma yeterince odaklanılmasını engellediği için etnografik araştırmayı belgesele (documentary) dönüştürür. Her ne kadar birden fazla araştırmacının kullanılması yoluyla bu tehdit ortadan kaldırılabilse de bu yaklaşım araştırma maliyetlerini yükseltecektir.<br>
•	Eğer araştırma düşük frekansta ve kestirilemez bir olguyu konu edinmişse her şeyin kaydedilmesi kaçınılmaz olacaktır fakat çoğu çalışmada kapsamlı kayıt kullanımı araştırmacının açıkça tanımlanmış araştırma sorularına sahip olmadığı izlenimi uyandırır. Çünkü araştırmacı birçok olguyu kaydedip incelediğinde odağın kaybedilmesi olasıdır.<br>
•	Sonuncusu ve belki de en önemlisi kapsamlı kayıt çoğu çalışma için uygun değildir. Çünkü bilişsel etnografi araştırması için bir etkinliğin kaydedilmesi sırasında araştırmacı sıklıkla an be an kameranın nereye konumlandırılacağı, neleri çekeceği, kadraja nelerin alınacağı, hangi katılımcılara odaklanılacağı, detayları görmek için ne zaman yakınlaşılacağı ve etkinliğin geniş bir açıdan görülebilmesi için ne zaman uzaklaşılacağı gibi konularda kararlar verir.  Bu kararlar araştırmacının cevap aradığı sorulara göre değişiklik gösterir. Dahası araştırmaya destek olmak amacıyla dışarıdan gelecek herhangi bir araştırmacı uygulama topluluğu içerisinde videonun çekildiği ve yansıttığı bağlam hakkında deneyim sahibi olmayabilir.</p>
</div>
     </div>
     <div><a href="javascript:history.back(-1)">back</div>
     <footer>

<script type="application/javascript">
var doNotTrack = false;
if (!doNotTrack) {
	(function(i,s,o,g,r,a,m){i['GoogleAnalyticsObject']=r;i[r]=i[r]||function(){
	(i[r].q=i[r].q||[]).push(arguments)},i[r].l=1*new Date();a=s.createElement(o),
	m=s.getElementsByTagName(o)[0];a.async=1;a.src=g;m.parentNode.insertBefore(a,m)
	})(window,document,'script','https://www.google-analytics.com/analytics.js','ga');
	ga('create', 'UA-43032207-1', 'auto');

	ga('send', 'pageview');
}
</script>


  <hr/>
<center>
  <a href="https://scholar.google.com/citations?user=cbDlxdMAAAAJ&amp;hl=en">Google Scholar</a> | <a href="https://github.com/mekici">GitHub</a> | <a href="http://orcid.org/0000-0003-2189-7294">ORCID</a> | <a href="https://osf.io/s3enm/">OSF</a> | <a href="https://twitter.com/muratekici">Twitter</a>
</center>
  </footer>

</body>
</html>
